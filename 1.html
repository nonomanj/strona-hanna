<head>
<meta http-equiv="Content-Type" content="text/html; charset=utf-8" />
<title>Brześć</title>
</head>

<body leftmargin=300px topmargin=50px style="background-color:rgb(224,255,255)">

<h1 style="text-align: center;" font-family: helvetica, arial, sans-serif; font-size: 12pt;"><a href="index.html">Brześć</a></h1>

<table style="width: 100%;" cellspacing="0" cellpadding="0">
<tr>
<td style="text-align: center;" ><h3><a href="1.html">Historia</a></h3> </td>
<td style="text-align: center;" ><h3><a href="2.html">Zabytek</a></h3> </td>
</tr>
</table>

<h2><p style="text-align: justify; font-family: helvetica, arial, sans-serif; font-size: 12pt;">Średniowiecze</h2>

<p style="text-align: justify; font-family: helvetica, arial, sans-serif; font-size: 12pt;"> 
Brześć jest jedną z najstarszych miejscowości na Polesiu. W początkach XI wieku powstał gród będący centrum politycznym i gospodarczym, który obok grodów w Zbuczu, Klukowiczach i Zajączkach, był najbardziej na wschód położonym grodem związanym z „mazowiecką” falą zasiedlenia dorzecza środkowego Bugu i po założeniu przez Piastów wchodził w skład państwa Bolesława Chrobrego. Brześć został zdobyty przed 1019 podczas zbrojnego podbijania tych terenów przez książąt kijowskich. Po raz pierwszy w źródłach pisanych pojawił się pod nazwą Berestie w ruskim latopisie pt. Powieść minionych lat pod datą 1019, jako miasto na Rusi Kijowskiej. W 1020 został zdobyty przez Bolesława I Chrobrego i włączony do Polski. Z kolei w 1044 został zdobyty przez kniazia kijowskiego Jarosława Mądrego, po czym jeszcze kilkakrotnie, na krótko, zajmowany był przez władców polskich, m.in. Bolesława II Śmiałego i Kazimierza II Sprawiedliwego. W czasie rozpadu dzielnicowego Rusi Brześć wchodził w skład Księstwa Turowskiego, a następnie halicko-wołyńskiego.
</p>

<p style="text-align: justify; font-family: helvetica, arial, sans-serif; font-size: 12pt;">
W 1180 należące do księcia Wasylka, szwagra księcia Leszka, zagarnął książę miński Włodzimierz. Po długiej i wyczerpującej wojnie Włodzimierza z polskimi książętami – Leszkiem i Kazimierzem Sprawiedliwym – Brześcia ostatecznie nie udało się odzyskać; ale Wasylko przekazał wszelkie prawa do swoich włości Leszkowi, po którym dziedziczył książę Kazimierz II Sprawiedliwy. Brześć został wkrótce opanowany przez Światosława Mścisławowicza, siostrzeńca Kazimierza, który jednak został w 1182 wygnany z grodu, w związku z czym poprosił o pomoc krewniaka, który pokonał odsiecz Wsiewołoda Wołyńskiego z Bełza i po 12 dniach oblężenia zdobył Brześć. Po otruciu Światosława, również dzięki interwencji Kazimierza w 1183, władcą Brześcia został brat Światosława – Roman Halicki.
</p>

<p style="text-align: justify; font-family: helvetica, arial, sans-serif; font-size: 12pt;">Kazimierz ponownie na trwałe zajął Brześć w 1191.</p>

<p style="text-align: justify; font-family: helvetica, arial, sans-serif; font-size: 12pt;">W 1241 gród spalili Tatarzy.</p>

<p style="text-align: justify; font-family: helvetica, arial, sans-serif; font-size: 12pt;">Ziemie w widłach Bugu i Muchawca zajął po 1258 Wojsiełk, syn Mendoga. Przypuszczalnie to on zbudował wieżę obronną na planie czworokąta, która została rozebrana w latach 30. XIX wieku podczas rozbudowy nowożytnej twierdzy. W 1282 Brześć przyłączył ponownie do Polski książę Leszek Czarny.</p>

<p style="text-align: justify; font-family: helvetica, arial, sans-serif; font-size: 12pt;">Ponownie do Litwy przyłączył Brześć książę litewski Giedymin około 1320. W 1349, po dziewięciu dniach oblężenia, zdobył Kazimierz Wielki, jednak na mocy traktatu z 1351 Brześć wrócił do Litwy, co potwierdził też traktat z 1366. Zabudowania otaczające wieżę były w średniowieczu zdobywane kilkakrotnie przez Krzyżaków, m.in. w 1379. Po drugiej stronie rzeki rozbudowała się osada – później także ufortyfikowana.</p>
<hr/>
<h2><p style="text-align: justify; font-family: helvetica, arial, sans-serif; font-size: 12pt;">Brześć po unii w Krewie</h2>

<p style="text-align: justify; font-family: helvetica, arial, sans-serif; font-size: 12pt;">Na mocy unii w Krewie w 1386 wraz z Wielkim Księstwem Litewskim Brześć został formalnie włączony do Królestwa Polskiego. W 1390 gród, jako pierwszy spośród miejscowości leżących na terytorium dzisiejszej Białorusi, otrzymał od księcia Witolda Kiejstutowicza magdeburskie prawa miejskie.</p>


<p style="text-align: justify; font-family: helvetica, arial, sans-serif; font-size: 12pt;">Herb Brześcia nad Bugiem
W początku grudnia 1409 r. w Brześciu odbył się zjazd króla Władysława Jagiełły, księcia Witolda Kiejstutowicza, wodza Tatarów – sułtana Kipczaku Salladyna i podkanclerzego arcybiskupa Mikołaja Trąby w celu zaplanowania wojny z zakonem krzyżackim. Miasto wystawiło własnymi siłami chorągiew, która następnie brała udział w bitwie pod Grunwaldem. W 1413 Brześć stał się siedzibą starostwa w nowo utworzonym województwie trockim Wielkiego Księstwa Litewskiego. Rozwojowi miasta sprzyjało położenie na skrzyżowaniu szlaków handlowych i wodnych. Było także częstym miejscem spotkań polskich i litewskich dostojników.</p>

<p style="text-align: justify; font-family: helvetica, arial, sans-serif; font-size: 12pt;">W 1500 zamek w Brześciu wytrzymał oblężenie 15 tys. Tatarów pod wodzą chana krymskiego Mengli I Gireja, jednak samo miasto zostało spalone. Od 1520 Brześć był siedzibą powiatu w nowo utworzonym województwie podlaskim Wielkiego Księstwa Litewskiego. W 1554 król Zygmunt II August nadał miastu herb. W 1563 w Brześciu Mikołaj Radziwiłł Czarny wydał w języku polskim Biblię brzeską. W 1566 król Zygmunt August utworzył województwo brzeskie (brześciańskie) ze stolicą w Brześciu.</p>
<hr/>
<h2><p style="text-align: justify; font-family: helvetica, arial, sans-serif; font-size: 12pt;">W latach wolnej elekcji</h2>

<p style="text-align: justify; font-family: helvetica, arial, sans-serif; font-size: 12pt;">Na mocy unii lubelskiej w 1569 Brześć znalazł się w granicach Królestwa Polskiego i Wielkiego Księstwa Litewskiego.</p>

<p style="text-align: justify; font-family: helvetica, arial, sans-serif; font-size: 12pt;">Miasto jest znane z zawartej w 1596 unii brzeskiej między katolikami a prawosławnymi, która przetrwała na tych terenach 300 lat.</p>

<p style="text-align: justify; font-family: helvetica, arial, sans-serif; font-size: 12pt;">Oblężenie Brześcia w 1657
Brześć został zdobyty podczas oblężenia Kozaków Chmielnickiego w 1648. W latach 1654–1655 wydano konstytucje sejmowe w sprawie fortyfikacji miasta, dzięki czemu Brześć otrzymał dość nowoczesne obwarowania. W tym czasie zamek i miasto były tak silnie ufortyfikowane, że w 1655 wojska moskiewskie pod dowództwem Urusowa i Boratyńskiego odstąpiły od oblężenia po odmowie poddania twierdzy przez kasztelana Melchiora Stanisława Sawickiego. Podczas potopu szwedzkiego wojska szwedzkie rozpoczęły oblężenie zamku i miasta w dniu 21 maja 1657. W związku z nieukończeniem na czas fortyfikacji Brześć poddała się oddziałom Karola Gustawa i wojskom księcia siedmiogrodzkiego Rakoczego, ale polski garnizon wierny królowi Janowi Kazimierzowi wyszedł z Brześcia przy rozwiniętych chorągwiach, pod bronią, mając zagwarantowany swobodny przemarsz. Kozacy Rakoczego z Wołoszy i z Ukrainy dowodzeni przez Ferencza Serpina zapuszczali głęboko zagony na Wołyń i Polesie tępiąc unię brzeską i mordując jej obrońców; np. księcia Czartoryskiego i jego rodzinę oraz setki księży. Zamek odbiła szlachta województwa brzeskiego pod dowództwem podczaszego litewskiego M. Radziwiłła. By wzmocnić obronność w 1659 wydano następną konstytucję sejmową. Podczas odbudowy w 1660, 13 stycznia zamek z zaskoczenia zdobyły wojska moskiewskie pod dowództwem Iwana Chowańskiego. Wojska polskie odbiły Brześć w 1661.</p>

<p style="text-align: justify; font-family: helvetica, arial, sans-serif; font-size: 12pt;">Po tym okresie bezustannego zdobywania i odbijania zamku, nastąpił nieco spokojniejszy okres, przerwany dopiero w 1706 opanowaniem zamku przez Szwedów pod dowództwem Meyerfeldena. W 1769 Brześć był ważnym ośrodkiem konfederacji barskiej i oparciem dla oddziału Kazimierza i Franciszka Pułaskich. W 1792 Polacy pod wodzą Szymona Zabiełły stoczyli po Brześciem bitwę z Rosjanami.</p>
<hr/>
<h2><p style="text-align: justify; font-family: helvetica, arial, sans-serif; font-size: 12pt;">W zaborze rosyjskim</h2>

<p style="text-align: justify; font-family: helvetica, arial, sans-serif; font-size: 12pt;">
Po III rozbiorze Polski w 1795 Brześć przypadł Imperium Rosyjskiemu.</p>

<p style="text-align: justify; font-family: helvetica, arial, sans-serif; font-size: 12pt;">W 1833 imperator Mikołaj I Romanow nakazał budowę twierdzy w Brześciu. Miał to być system fortyfikacji, trzymających w ryzach podbitą Polskę.</p>

<p style="text-align: justify; font-family: helvetica, arial, sans-serif; font-size: 12pt;">Na terenie zamku i miasta zbudowano twierdzę według projektów Maleckiego, Opermana i Feldmana. Zabudowę miejską podobnie jak w Bobrujsku wyburzono, poza niektórymi budynkami murowanymi jak np. klasztorem jezuitów z 1623, gdzie umieszczono kancelarię i klasztorem bazylianów (Białym Pałacem) z 1629, gdzie umieszczono kasyno oficerskie. W Białym Pałacu właśnie w marcu 1918 podpisano pokój brzeski pomiędzy Imperium Rosyjskim i Cesarstwem Niemieckim. Twierdza składała się z Cytadeli i trzech dzieł obronnych (Kobryńskiego, Wołyńskiego i Terespolskiego) połączonych czterema mostami i bramami. Umocnienie Wołyńskie powstało na miejscu średniowiecznego grodziska i klasztoru bernardynów z 1781, który przebudowano na szpital. Później Rosjanie wielokrotnie rozbudowywali twierdzę. W jednej z fos twierdzy pochowano potajemnie księdza Stanisława Brzóskę (1831–1865), który był jednym z najdłużej działających dowódców w powstaniu styczniowym.</p>

<p style="text-align: justify; font-family: helvetica, arial, sans-serif; font-size: 12pt;">Według imperialnych danych w 1897 Brześć liczył 46 568 mieszkańców, będąc trzecim najludniejszym miastem guberni grodzieńskiej po Białymstoku i Grodnie.</p>

<p style="text-align: justify; font-family: helvetica, arial, sans-serif; font-size: 12pt;">Dworzec kolejowy w Brześciu (1915 rok)</p>
<p style="text-align: justify; font-family: helvetica, arial, sans-serif; font-size: 12pt;">W 1902 w Brześciu sformowano jeden z pierwszych imperialnych oddziałów aeronautycznych wyposażonych w balony obserwacyjne (piąty, po Ossowcu, Modlinie (Nowogeorgijewsk), Dęblinie (Iwangorod) i Warszawie)[18]. W 1906 otwarto Park Miejski.</p>

<p style="text-align: justify; font-family: helvetica, arial, sans-serif; font-size: 12pt;">W latach 1911–1914 Rosjanie ponownie rozbudowali umocnienia twierdzy, wznosząc zewnętrzną linię obronną o długości 45 km, złożoną z czternastu fortów położonych w odległości 6–7 km od twierdzy[19].</p>

<p style="text-align: justify; font-family: helvetica, arial, sans-serif; font-size: 12pt;">Podczas I wojny światowej twierdza nie została jednak wykorzystana w celach obronnych. Rosjanie opuścili ją bez walki we wrześniu 1915, podpalając miasto, które spłonęło w 80%. W 1918 Cesarstwo Niemieckie i Austro-Węgry podpisały w Brześciu dwa traktaty pokojowe: z Ukraińską RL i z Rosyjską FSRR. Do lutego 1919 Brześć pozostawał pod okupacją niemiecką[19].</p>
<hr/>
<h2><p style="text-align: justify; font-family: helvetica, arial, sans-serif; font-size: 12pt;">W granicach odrodzonej Polski</h2>
<p style="text-align: justify; font-family: helvetica, arial, sans-serif; font-size: 12pt;">9 lutego 1919 Brześć został odbity z rąk Niemców przez polski ochotniczy oddział Samoobrony Wileńskiej pod dowództwem podrotm. Jerzego Dąbrowskiego. Polski oddział poniósł niewielkie straty, zdobywając jednocześnie na Niemcach znaczne ilości sprzętu. Wkrótce do Brześcia dotarły od zachodu jednostki 9 Dywizji Piechoty dowodzonej przez gen. Antoniego Listowskiego. Ochotnicy z Samoobrony Wileńskiej weszli w jej skład jako Dywizjon Jazdy Wileńskiej.

<p style="text-align: justify; font-family: helvetica, arial, sans-serif; font-size: 12pt;">Ulica Pułaskiego w Brześciu w 1938].</p>
<p style="text-align: justify; font-family: helvetica, arial, sans-serif; font-size: 12pt;">Po wojnie Brześć wraz z zachodnim Polesiem wszedł w skład Rzeczypospolitej Polskiej i stał się w 1921 stolicą województwa poleskiego. Wojewodą był m.in. Wacław Kostek-Biernacki. W 1930 w twierdzy brzeskiej przetrzymywano wielu więźniów opozycyjnych (m.in. Wincenty Witos, Wojciech Korfanty, Norbert Barlicki, Stanisław Dubois, Herman Lieberman), którzy za swoją działalność w Centrolewie stanęli przed sądem w słynnym procesie brzeskim.</p>

<p style="text-align: justify; font-family: helvetica, arial, sans-serif; font-size: 12pt;">W 1929 i 1933 do miasta włączano części gmin Kamienica Żyrowiecka i Kosicze. W 1933 terytorium miasta powiększono także kosztem gminy Kobylany.</p>

<p style="text-align: justify; font-family: helvetica, arial, sans-serif; font-size: 12pt;">W 1931 miasto liczyło 48 431 mieszkańców. Brześć był wówczas piątym (po Lwowie, Wilnie, Stanisławowie i Grodnie) najludniejszym miastem spośród utraconych przez Polskę 14 lat później.</p>

<p style="text-align: justify; font-family: helvetica, arial, sans-serif; font-size: 12pt;">W maju 1937 w mieście doszło do rozruchów antyżydowskich, w których zginęło trzech Żydów a ponad pięćdziesięciu zostało rannych. Dzielnica żydowska została zdemolowana. Starosta i policja pozostali bierni. Również wojsko, mimo obecności w mieście, nie interweniowało. W rezultacie zamieszki trwały 16 godzin</p>
<hr/>
<h2><p style="text-align: justify; font-family: helvetica, arial, sans-serif; font-size: 12pt;">Okupacja radziecka i niemiecka</h2>

<p style="text-align: justify; font-family: helvetica, arial, sans-serif; font-size: 12pt;">Oficerowie radzieccy i niemieccy podczas rozmowy w Brześciu we wrześniu 1939</p>
<p style="text-align: justify; font-family: helvetica, arial, sans-serif; font-size: 12pt;">W czasie kampanii wrześniowej stacjonowały tu 151. i 152. eskadry myśliwskie[24], a także 16 Eskadra Towarzysząca.</p>

<p style="text-align: justify; font-family: helvetica, arial, sans-serif; font-size: 12pt;"> dniach 14–17 września 1939 odbyła się obrona twierdzy.</p>

<p style="text-align: justify; font-family: helvetica, arial, sans-serif; font-size: 12pt;">Zobacz też: Obrona twierdzy brzeskiej (1939).</p>
<p style="text-align: justify; font-family: helvetica, arial, sans-serif; font-size: 12pt;">W Brześciu żołnierze Armii Czerwonej z 29. Brygady Czołgów pod dowództwem kombryga Siemiona Kriwoszeina wzięli do niewoli 1030 polskich oficerów, 1220 podoficerów i 34 tys. szeregowych żołnierzy. W bałaganie odwrotu ku bezpiecznym granicom na dworzec kolejowy w Brześciu przybyło kilkadziesiąt polskich transportów wojskowych z żołnierzami i sprzętem. Wysiadali z wagonów wprost w ręce żołnierzy radzieckich aż do 25 września 1939.</p>

<p style="text-align: justify; font-family: helvetica, arial, sans-serif; font-size: 12pt;">Po 17 września 1939 miasto zostało zaanektowane przez ZSRR i przekazane do Białoruskiej SRR jako ośrodek administracyjny nowo powołanego obwodu brzeskiego. 22 września 1939, na ulicy Unii Lubelskiej odbyła się wspólna defilada wojsk niemieckich i radzieckich.</p>

<p style="text-align: justify; font-family: helvetica, arial, sans-serif; font-size: 12pt;">W 1941 odbyła się obrona twierdzy przed wojskami niemieckimi.</p>

<p style="text-align: justify; font-family: helvetica, arial, sans-serif; font-size: 12pt;">W czasie okupacji niemieckiej działało w mieście getto, a Niemcy wymordowali większość miejscowych Żydów w Bronnej Górze. Niemcy okupowali Brześć do lipca 1944, po czym rozpoczęła się ponowna okupacja radziecka.</p>
<hr/>
<h2><p style="text-align: justify; font-family: helvetica, arial, sans-serif; font-size: 12pt;">Okres powojenny</h2>

<p style="text-align: justify; font-family: helvetica, arial, sans-serif; font-size: 12pt;">
Po II wojnie światowej Brześć wszedł w skład Białoruskiej SRR i stał się centrum administracyjnym obwodu brzeskiego. Miasto stało się jednym z największych ośrodków przemysłowych republiki, stacjonował w nim silny radziecki garnizon wojskowy, działało także najważniejsze z trzech przejść granicznych pomiędzy Polską a ZSRR. Liczba mieszkańców gwałtownie wzrastała. W latach 40. i 50. miały miejsce akcje przesiedleńcze Polaków z Brześcia na terytoria w nowych granicach Polski. Z Brześcia wyjechało 70,10% osób zarejestrowanych jako chętni do przesiedlenia, co stanowiło najwyższy odsetek na terenie Białoruskiej SRR..</p>

<p style="text-align: justify; font-family: helvetica, arial, sans-serif; font-size: 12pt;">W 1981 uruchomiona została w Brześciu komunikacja trolejbusowa..</p>

<p style="text-align: justify; font-family: helvetica, arial, sans-serif; font-size: 12pt;">Od 1991 należy do Białorusi, jest siedzibą władz obwodu..</p>

<p style="text-align: justify; font-family: helvetica, arial, sans-serif; font-size: 12pt;">Obwód brzeski uczestniczy w polsko-ukraińsko-białoruskim Euroregionie Bug..</p>
</body>